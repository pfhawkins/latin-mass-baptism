+++
text = ""
title = "Pontifical Rite of Baptism for Children"
toggle = false
aliases = [
]

+++

_Artwork: Bencz√∫r, Gyula. "Baptism of Vajk." 1875._

# About

The Pontifical Rite of Baptism for Children is considered one of the most infrequently celebrated rites in the _Rituale Romanum_. Some books on pontifical ceremonies - themselves scarce - do not even include a section on baptisms. The _Rituale_ does not include the full text of the pontifical rite; merely several paragraphs of rubrics for the event.

The pontifical rite has many similarities to its original counterpart, but full text versions of the pontifical rite, to say nothing of summaries and commentaries, remain difficult to find. 

To ameliorate this gap, I created this page to provide both the full Latin-English text of the pontifical rite, as well as some supporting documentation. While I can lay claim to the formatting, these documents are primarily the work of some friends with similar passion for this topic, and who graciously have allowed me to recreate and reshare their work.

For the full text of the pontifical rite, I drew from two sources: Reverend Kennedy's _The New Sanctuary Manual_[^1], and Fr. Weller's _Roman Ritual_[^2]. Rubrics highlighted in grey in the first PDF below are from Weller's commentary. The English translation in _The New Sanctuary Manual_ differs slightly from that of the _Roman Ritual_. 

New Liturgical Movement has covered several pontifical baptisms, with photographs and commentary.[^3] [^4] [^5]

# Documents

* {{% staticref "files/Pontificalis_Ritus_Pro_Baptismo_Parvulorum_LatinEnglish.pdf" %}}A PDF of the full Latin-English Pontifical Rite of Baptism{{% /staticref %}}
* {{% staticref "files/PontificalRite_Checklist.pdf" %}}A one-page PDF checklist for planning purposes{{% /staticref %}}
* {{% staticref "files/PontificalRite_Overview.pdf" %}}A one-page PDF overview of the pontifical rite{{% /staticref %}}

# Pontificalis Ritus Pro Baptismo Parvulorum

## Ad limen ecclesiae 

Pontifex infantem, vel infantes, sive pueros, sacri baptismatis unda immergere, seu perfundere volens, solitis indumentis in secretario, vel alibi ad ejus libitum, pluvialique violacei coloris, el mitra simplici paratus, et baculo pastorali accepto, capellanis, vel aliis presbyteris, et clericis, superpelliceis indutis, qui ei assistant ac ministrent, praecedentibus, ad ecclesiae portam, extra quam exspectant, qui infantes baptizandos detulerunt, procedit: ibique, deposito baculo, sedet cum mitra in faldistorio, ad ejusdem portae limen, cum strato, et violacea veste praeparato. Sicque sedens cum mitra, interrogat infantem, positum super brachium dexterum illius, qui eum deferi, ilium nomine proprio, eidem imposito, appellando, et dicens (si plures fuerint baptizandi, dicat singulariter singulis):

**N., Quid petis ab Ecclesia Dei?** 

Patrinus respondet: **Fidem.** 

Pontifex: **Fides, quid tibi praestat?** 

Patrinus respondet: **Vitam aeternam.** 

Pontifex: **Si igitur vis ad vitam ingredi, serva mandata. Diliges Dominum Deum tuum ex toto corde luo, et ex tota anima tua, et ex tota mente tua, et proximum tuum sicut teipsum.** 

Deinde surgat cum mantra, et ter exsufflet leniter in faciem infantis, et dicat semel (singulariter singulis): Exi ab eo (ea), immunde spiritus, et da locum Spiritui sancto Paraclito. 

Postea sedeat cum mitra, et pollice faciat signum Crucis in fronte, et in pectora infantis, dicens: **Accipe signum Crucis tam in fronte +, quam in corde +: sume fidem caelestium praeceptorum: et talis esto moribus, ut templum Dei jam esse possis.** 

Surgat inde, deposita mitra, et stans dicat orationem, minibus junctis, quod etiam in reliquis orationibus observet (in plurali pro omnibus): **Oremus. Preces nostras, quaesumus Domine, clementer exaudi: et hunc Electum tuum N. (hanc Electam tuam N.) Crucis Dominicae impressione signatum (-am), perpetua virtute custodi: ut magnitudinis gloriae tuae rudimenta servans, per custodiam mandatorum tuorum ad regenerationis gloriam pervenire mereatur. Per Christum Dominum nostrum.** 

R. **Amen.**

(Singulariter singulis). Deinde imponat manum super caput infantis, et adhuc sine mitra dicat (in plurali in omnibus): **Oremus. Omnipotens sempiterne Deus, Pater Domini nostri Jesu Christi, respicere dignare super hunc famulum tuum N., quem (hanc famulam tuam N., quam) ad rudimenta fidei vocare dignatus es: omnem caecitatem cordis ab eo expelle: disrumpe omnes laqueos satanae, quibus fuerat colligatus (-a): aperi ei, Domine, januam pietatis tuae, ut, signo sapientiae tuae imbutus (-a), omnium cupiditatum foetoribus careat, et ad suavem odorem praeceptorum tuorum laetus tibi in Ecclesia tua deserviat, et proficiat de die in diem. Per eumdem Christum Dominum notrum.**

R: **Amen.** 

## Benedictio salis

Deinde benedicturus sal (quod semel benedictum alias ad eumdem usu, deservire potest) accepta mitra, stans dicat (sine mutatione pro omnibus): **Exorcizo te, creatura salis, in nomine Dei + Patris omnipotentis +, et in caritate Domini nostri Jesu Christi +, et in virtute Spiritus sancti +. Exorcizo te per Deum vivum  +, per Deum verum +, per Deum sanctum +, per Deum +, qui te ad tutelam humani generis procreavit, et populo venienti ad credulitatem per servos suos consecrari praecepit, ut in nomine sanctae Trinitatis efficiaris salutare sacramentum ad effugandum inimicum.** 

Hic deponat mitram, et adhuc stans prosequatur: **Proinde rogamus te, Domine Deus noster, ut hanc creaturam salis sanctificando sanctifices +, et benedicendo benedicas +, ut fiat omnibus accipientibus perfecta medicina, permanens in visceribus e6rum, in nomine ejusdem Domini nostri Jesu Christi, qui venturus est judicare vivos et mortuos, et saeculum per ignem.** 

R: **Amen.** 

Deinde sedeat cum mitra, et accipiens modicum salis benedicti, immittat in os infantis, dicens (singulariter singulis): **N. Accipe sal sapientiae: propitiatio sit tibi in vitam aeternam.** 

R: **Amen.** 

Pontifex: **Pax tecum.** 

R: **Et cum spiritu tuo.** 

Surgat inde, deposita mitra, et dicat (in plurali pro omnibus): **Oremus. Deus patrum nostrorum, Deus universae conditor veritatis, te supplices exoramus, ut hunc famulum tuum N. (hanc famulam tuam N.) respicere digneris propitious, et hoc primum pabulum salis gustantem, non diutius esurire permittas, quo minus cibo expleatur caelesti, quatenus sit semper spiritu fervens, spe gaudens, tuo semper nomini serviens. Perduc eum (eam), Domine quaesumus, ad novae regenerationis lavacrum, ut cum fidelibus tuis promissionum tuarum aeterna praemia consequi mereatur. Per Christum Dominum nostrum.**

R: **Amen.** 

Accepta mitra, adhuc stens, dicit exorcismum: **Exorcizo te, immunde spiritus, in nomine Pa+tris et Fi+lii et Spiritus + Sancti, ut exeas, et recedas ab hoc famulo (hac famula) Dei N. Ipse enim tibi imperat, maledicte damnate, qui pedibus super mare ambulavit, et Petro mergenti dexteram porrexit. Ergo, maledicte diabole, recognosce sententiam tuam, et da honorem Deo vivo et vero, da honorem Jesu Christo Filio ejus, et Spiritui Sancto, et recede ab hoc famulo (hac famula) Dei N., quia istum (-am) sibi Deus et Dominus noster Jesus Christus ad suam sanctam gratiam, et benedictionem, fontemque Baptismatis vocare dignatus est.**

Retenta mitra, adhuc stans, et police in fronte signans infantem, dicit (singulariter singulis): **Et hoc signum sanctae Crucis quod nos fronti ejus damus, tu maledicte diabole, numquam audeas violare. Per eumdem Christum Dominum nostrum.** 

R: **Amen.**

(Singulis.) Mox, deposita mitra, et adhuc stans, impositqua manu super caput infantis, dicit (in plurali pro omnibus): **Oremus. Aeternam, ac iustissimam pietatem tuam deprecor, Domine, sancte Pater omnipotens, aeterne Deus, auctor luminis et veritatis, super hunc famulum tuum N. (hanc famulam tuam N.), ut digneris eum (eam) illuminare lumine intelligentiae tuae: munda eum (eam), et sanctifica: da ei scientiam veram, ut, dignus (-a) gratia Baptismi tui effectus (-a), teneat firmam spem, consilium rectum, doctrinam sanctam. Per Christum Dominum nostrum.** 

R: **Amen.**

## In ecclesia

Accipit mitram, et imposita extrema parte stolae super infantem, introducit eum in ecclesiam, praecedentibus omnibus, qui cum eo venerant, dicens (in plurali pro omnibus): **N. Ingredere in templum Dei, ut habeas partem cum Christo in vitam aeternam.** 

R: **Amen.** 

Cum fuerint Ecclesiam ingressi, pontifex deponit mitram, et procedens ad fontem, usque ad cancellos exclusive, cum susceptoribus dicit clara voce: **Credo in Deum, Patrem omnipotentem, Creatorem caeli et terrae. Et in Jesum Christum, Filium eius unicum, Dominum nostrum: qui conceptus est de Spiritu Sancto, natus ex Maria Virgine, passus sub Pontio Pilato, crucifixus, mortuus, et sepultus: descendit ad inferos; tertia die resurrexit a mortuis; ascendit ad caelos; sedet ad dexteram Dei Patris omnipotentis; inde venturus est iudicare vivos et mortuos. Credo in Spiritum Sanctum, sanctam Ecclesiam catholicam, Sanctorum communionem, remissionem peccatorum, carnis resurrectionem, vitam aeternam. Amen.**

**Pater noster, qui es in caelis, sanctificetur nomen tuum. Adveniat regnum tuum. Fiat voluntas tua, sicut in caelo, et in terra. Panem nostrum cotidianum da nobis hodie. Et dimitte nobis debita nostra, sicut et nos dimittimus debitoribus nostris. Et ne nos inducas in tentationem: sed libera nos a malo. Amen.**

Deinde accipit mitram, et priusquam accedat ad baptisterium, terga vertens ad ipsum, extra cancellos, decat versus infantem: **Exorcizo te, omnis spiritus immunde, in nomine Dei  Patris omnipotentis, et in nomine Iesu  Christi Filii eius, Domini et Iudicis nostri, et in virtute Spiritus  Sancti, ut discedas ab hoc plasmate Dei N, quod Dominus noster ad templum sanctum suum vocare dignatus est, ut fiat templum Dei vivi, et Spiritus Sanctus habitet in eo. Per eundum Christum Dominum nostrum, qui venturus est iudicare vivos et mortuos, et saeculum per ignem.** 

R: **Amen.** 

Mox cum mitra, et adhuc stans, digito accipiat de saliva oris tui (quod omittitur quotiescumque rationabilis adest causa munditiei juendae aut periculum morbi contrahendi vel propagandi quin tamen in tali casu tactus praescriptus cum sua formula omittatur); et tangat aurea, et nares infantis. Tangendo vero aurem dexteram, et sinistram, dicat (singulariter singulis): **Ephpheta, quod est, Adaperire.**

Deinde tangat nares, dicens: **In odorem suavitatis. Tu autem effugare, diabole; appropinquabit enim iudicium Dei.** 

Postea sedens ibidem cum mitra, interrogat baptizandum nominatim dicens: **Abrenuntias satanae?** 

Patrinus respondet: **Abrenuntio.** 

Pontifex: **Et omnibus operibus ejus?** 

R: **Abrenuntio.**

Pontifex: **Et omnibus pompis ejus?** 

R: **Abrenuntio.**

Deinde Pontifex, adhuc sedens cum mitra, intingit pollicem in oleo catechumenorum, et infantem ungit in pectore, et inter scapulas in modum crucis, dicens: **Ego te linio + oleo salutis in Christo Jesu Domino nostro, ut habeas vitam aeternam.**

R: **Amen.** 

Deinde pollicem, et inuncta loca abstergit bombacio, vel re simili.

## In baptisterio

Mox depositis mitra simplici, pluviali et stola violaceis, accipit stolam, et pluviale albi coloris, et mitram auriphrygiatam, et tunc ingreditur capellam baptisterii, ubi, sedens ante ostium fontis, interrogat, expresso nomine, baptizandum, patrino respondente: 

Pontifex: **N., credis in Deum Patrem omnipotentem, creatorem caeli et terram?**

Patrinus respondet: **Credo.** 

Pontifex: **Credis in Jesum Christum, Filium eius unicum, Dominum nostrum, natum, et passum?**

R: **Credo.** 

Pontifex: **Credis et in Spiritum sanctum, sanctam Ecclesiam catholicam, Sanctorum communionem, remissionem peccatorum, carnis resurrectionem, et vitam aeternam?**

R: **Credo.** 

Subinde, expresso nomine baptizandi, pontifex adhuc sedens cum mitra, dicit: **N. Vis baptizari?**

Patrinus respondet: **Volo.** 

Si baptizet per immersionem, pontifex mitram retinens, surgit, et accipit infantem: et advertens ne laedatur, caute caput ejus immergit in aquam et trina mersione baptizans, semel tantum dicit: **N, ego te baptizo in nomine Pa+tris, et Fi+lii, et Spiritus + Sancti.**

Mox patrinus, vel matrina, vel uterque simul infantem de sacro fonte levant suscipientes illum de manu pontificis.

Si vero pontifex per infusionem baptizet, patrino, vel matrina, vel utroque (si ambo admittantur) infantem tenente, pontifex, adhuc sedens cum mitra, vasculum, vel urceolum accipit cum accipit aqua baptismali, et aliqua cappellano lancem supponente ad recipiendam aquam, ter de ea fundit super caput infantis in modum crucis, et simul cerba proferens, semel tantum distincte et attente dicit: **N, ego te baptizo in nomine Pa+tris, fundat primo, et Fi+lii, fundat secondo, et Spiritus + Sancti fundat tertio.**

Si vero dubitatur, an infans fuerit baptizatus, utatur hac forma: **N. Si non es baptizatus (-a), ego te baptizo in nomine Pa+tris, et Fi+lii, et Spiritus + Sancti.** 

(Singulis.) Deinde pontifex sedens, et retinens mitram, intingit pollicem in sacro Chrismate, et ungit infantem in summitate capitis in modum crucis, dicens: **Deus omnipotens, Pater Domini nostri Jesu Christi, qui te regeneravit ex aqua et Spiritu Sancto, quique dedit tibi remissionem omnium peccatorum (hic inungit), ipse te liniat Chrismate salutis + in eodem Christo Jesu Domino nostro in vitam aeternam.**

R: **Amen.**

Pontifex: **Pax tibi.** 

R: **Et cum spiritu tuo.** 

Tum bombacio, aut re simili, abstergit pollicem suum, et locum inunctum. Deinde etiam sedems cum mitra, imponit capiti infantis linteolum candidum, loco vestis albae, dicens: **Accipe vestem candidam, quam perferas immaculatam ante tribunalem Domini nostri Jesu Christi, ut habeas vitam aeternam.** 

R: **Amen.**

Postea, partier sedendo cum mitra, dat infanti, vel patrino, candelam accensam, dicens: **Accipe lampadem ardentem, et irreprehensibilis custodi Baptismum tuum; serva Dei mandata ut cum Dominus venerit ad nuptias, possis occurrere ei, una cum omnibus Sanctis in aula caelesti, habeasque vitam aeternam, et vivas in saecula saeculorum.**

R: **Amen.**

Postremo dicit, etiam sedendo cum mitra: **N. Vade in pace, et Dominus sit tecum.** 

R: **Amen.**

Ac demum, sedens adhuc cum mitra, moneat susceptores de spirituali cognatione, quam contraxerunt cum baptizato baptizatique patre, et matre; et de obligatione, quam habent, ubi opus fuerit, opportune docendi baptizatum tamquam filium spiritualem, fidei rudimenta; unde ad hujusmodi manus, qui ea ignorant, non admittantur. 

Si vero fuerint plures baptizandi, masculi, seu feminae, in catechismo masculi statuantur ad dexteram, feminae vero ad sinistram; omnia pariter dicantur, ut supra in proprio genere, et in numero plurali. Quod si fuerint masculi et feminae simul baptizandi, omnia dicantur in numero plurali, sed in genere masculino, etiam si sint plures feminae, quam masculi.

Quaedam vero non in numero plurali pro omnibus, sed in numero singulari pro singulis dici oportet; in genere tamen masculino pro masculis, ei in genere femineo pro feminis, ut notatur in Rituali Romano in rubrica post baptismum parvulorum; sed nos pro majori commoditate adnotavimus in propriis locis in rubricis parenthesi notatis, ita ut quando dicitur in tali rubrica: Singulariter singulis, intellige quod illa verba, vel actiones usque ad aliam rubricam dici, vel fieri debent singulariter singulis, et primum masculis, deinde feminis, mutafo solum genere, ut dictum est supra. Quando vero in simili rubrica dicitur: In plurali pro omnibus, intellige quod illa verba usque ad aliam ruhricam dici debent semel, sed pro omnibus in plurali, mutato solum genere si omnes sint feminae.

Pontifex demum, completo baptismate, sedens adhuc cum mitra lavat manus more solito; et inde eodem comitatu, eodemque modo, quo
baptizaturus accessit, eo, unde venerat, revertitur.


# Sources

[^1]: Kennedy, Reverend Maurice. The New Sanctuary Manual. Roman Catholic Books, 1961.

[^2]: Weller, Philip T. Roman Ritual. The Bruce Publishing Company, 1964. https://sensusfidelium.us/wp-content/uploads/2018/06/Roman-Rite.pdf.

[^3]: DiPippo, Gregory. "Baptism by Bishop Schneider in the Traditional Rite." New Liturgical Movement  (December 1 2017).

[^4]: Unknown. "Pontifical Baptism in the Traditional Rite in Madison." New Liturgical Movement  (May 21 2017). http://www.newliturgicalmovement.org/2017/05/pontifical-tlm-baptism-in-madison.html#.X1j8nnlKjcc.

[^5]: DiPippo, Gregory. "A Pontifical Baptism in the Extraordinary Form." New Liturgical Movement  (2013). http://www.newliturgicalmovement.org/2013/08/a-pontifical-baptism-in-extraordinary.html#.X1j8oHlKjcc.



